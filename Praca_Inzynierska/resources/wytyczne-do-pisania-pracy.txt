Uwagi, które pojawiają się w większości prac:

1. Samotne literki na końcu wiersza do usunięcia.

2. Cytaty:
tak nie:
 poziomu.” [4]
tylko tak:
poziomu” [4].
Kropka zawsze na końcu i przed kropką dajemy numer ze spisu.

3. Proszę opisać krótko (1 zdanie wystarczy) wszystkie rysunki i tabele, które nie zostały opisane, ze wskazaniem numeru rysunku, którego opis dotyczy. Przed każdym rysunkiem powinien być ten ww. opis umieszczony.
Np.
Na rysunku nr 1 pokazano ....
lub
...., co pokazano w tabeli nr 7
I potem dopiero występuje rysunek lub tabela opisana powyżej

4. Piszemy bezosobowo, czyli zamiast "W takim przypadku pominę to pole" piszemy "W takim przypadku pominięto to pole".

5. Każdy rysunek, fragment kodu i tabela musi mieć nr ze spisu literatury lub dopisek [opracowanie własne]
Czyli np. taki zapis pod rysunkiem jest poprawny:
Rys. 28. Widok podsumowania zamówienia [opracowanie własne]
lub
Rys. 15. Szablon Porto Admin [5]

5a. Kod staramy się ścieśnić na stronie,  żeby było miejsce na podpis pod nim (fragment kodu podpisujemy jako rysunek).

6. Tekst robimy wyjustowany, nie używamy shift+Enter do przejścia do nowej linii, tylko tzw. "sztywną spację" - Ctrl + Shift + Spacja (MS Word)

7. Str. tytułowa. Powinno być:
Praca wykonana pod kierunkiem
dra inż. Artura Zacniewskiego
lub dr. inż. Artura Zacniewskiego

8. Angielskie skróty rozwijamy jak poniżej (kursywa dla tekstu angielskiego):
ORM (ang. Object-Relational Mapping) - tutaj piszemy czym jest dane zagadnienie.

9. Nazwy funkcji, klas itp. można pisać kursywą w opisie działania programu, aplikacji, np. erode()

10. Słowo 'jakby' wg mnie powinno być zakazane w pracach inż. z informatyki :)
Na poparcie moich słów fragment filmu:
https://www.youtube.com/watch?v=--1ycAifHYo

11. Trzeba cytować pozycje, z których się korzysta w pracy. System antyplagiatowy wyłapuje takie przypadki.

12. Proszę pamiętać o podpisaniu oświadczenia studenta w wydrukowanej pracy.

13. W bibliografii przy książkach stosujemy zapis: autor, tytuł, wydawnictwo, rok wydania. Przy linkach: adres strony, krótki opis (np. strona z dokumentacją frameworka Django), data dostępu do strony.

14. Proszę pamiętać o streszczeniach - po polsku i po angielsku, ze 2-3 akapity.

15. Ilość czy liczba: http://wittamina.pl/ilosc-czy-liczba/

16. Sposób pisania pracy inż.: http://wniuo.iq.pl/wp-content/uploads/2017/07/Wytyczne_dla_autorow_prac_dyplomowych_wykonywanych_na_WNiUO.pdf
